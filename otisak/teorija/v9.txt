Razlikujemo statičke i virtuelne metode

Kod virtuelnih metoda se na mestu poziva u prevedenom kodu ne nalazi direktan skok na njihov početak
Umesto toga, na nivou klase se formira tabela, koja, pored još nekih podataka, sadrži adrese svih virtuelnih metoda koje postoje u klasi (ako postoje)
Prilikom poziva virtuelnih metoda, prethodno se iz tabele čita njena adresa, i tek na bazi te adrese izvršava se instrukcija skoka
Svaki objekat sadrži adresu tabele u sopstvenom memorijskom prostoru, tako da se na bazi sadržaja datog objekta, a ne njegove klase, određuje verzija pozvane virtuelne metode
Ove tabele se zovu v-tabele

Metoda se proglašava virtuelnom u roditeljskoj klasi tako što se ispred tipa metode navede rezervisana reč virtual
Metoda se proglašava virtuelnom samo jedanput, i to u roditeljskoj klasi i tada u svim klasama naslednicama ta metoda zadržava tu osobinu
Redefinisana virtuelna metoda mora imati isti prototip kao originalna

Apstraktna metoda je virtuelna metoda koja nema telo (nema realizaciju)
Neka virtuelna metoda se proglašava apstraktnom tako što se na kraju njenog prototipa napiše =0;
Klasa koja ima bar jednu apstraktnu metodu se naziva apstraktna klasa
Apstraktna klasa se ne može instancirati (ne može se kreirati objekat apstraktne klase)

Zajednički član klase se dobija tako što se ispred njegove deklaracije navede rezervisana reč static
Zajednički podatak-član je zajednički za sve objekte date klase
To znači da u svakom trenutku vrednost tog podatka-člana je jednaka za sve objekte date klase
